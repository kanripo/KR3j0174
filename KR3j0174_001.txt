# -*- mode: mandoku-view; -*-
#+TITLE: 長物志
#+DATE: 2015-08-24 23:26:15.790954
#+PROPERTY: ID KR3j0174
#+PROPERTY: BASEEDITION WYG    
#+PROPERTY: JUAN 卷一
<pb:KR3j0174_WYG_001-1a>¶
欽定四庫全書¶
　長物志卷一　　　　　　明　文震亨　撰¶
　　室廬¶
居山水間者為上村居次之郊居又次之吾儕縱不能¶
栖巖止谷追綺園之踪而混跡㕓市要湏門庭雅潔室¶
廬清靚亭臺具曠士之懷齋閣有幽人之致又當種佳¶
木怪籜陳金石圖書令居之者忘老寓之者忘歸逰之¶
者忘倦蘊隆則颯然而寒凛冽則煦然而燠若徒侈土¶
<pb:KR3j0174_WYG_001-1b>¶
木尚丹堊真同桎梏樊檻而已志室廬第一¶
　　門¶
用木為格以湘妃竹橫斜釘之或四或二不可用六兩¶
傍用板為春帖必隨意取唐聮佳者刻扵上若用石梱¶
必須板扉石用方厚渾朴庶不渉俗門環得古青緑蝴¶
蝶獸面㦯天鷄饕餮之屬釘扵上為佳不則用紫銅或¶
精鐵如舊式鑄成亦可黄白銅俱不可用也漆惟朱紫黒¶
三色餘不可用¶
<pb:KR3j0174_WYG_001-2a>¶
　　階¶
自三級以至十級愈高愈古須以文石剝成種繡墩㦯¶
草花數莖扵内枝葉紛披映堦傍砌以太湖石疊成者¶
曰澀浪其制更竒然不易就複室須内高扵外取頑石¶
具苔班者嵌之方有巖阿之致¶
　　牕¶
用木為粗格中設細條三眼眼方二寸不可過大牕下¶
塡板尺許佛樓禪室間用菱花及象眼者牕忌用六㦯¶
<pb:KR3j0174_WYG_001-2b>¶
二㦯三㦯四隨宜用之室高上可用横牕一扇下用低¶
檻承之俱釘明瓦或以紙糊不可用綘素紗及梅花簟¶
冬月欲承日製大眼風牕眼竟尺許中以線經其上庶¶
紙不為風雪所破其制亦雅然僅可用之小齋丈室漆¶
用金漆㦯朱黑二色雕花綵漆俱不可用¶
　　欄干¶
石欄最古第近扵琳宫梵宇及人家冡墓傍池或可用¶
然不如用石蓮柱二木欄為雅柱不可過高亦不可雕¶
<pb:KR3j0174_WYG_001-3a>¶
鳥獸形亭榭廊廡可用朱欄及鵝頸承坐堂中須以巨¶
木雕如石欄而空其中頂用柿頂朱飾中用荷葉寳瓶¶
綠飾卍字者宜閨閤中不甚古雅取畵圖中有可用者¶
以意成之可也三横木最便第太朴不可多用更須毎¶
楹一扇不可中竪一木分為二三若齋中則竟不必用¶
矣¶
　　照壁¶
得文木如豆瓣楠之類為之華而復雅不則竟用素染¶
<pb:KR3j0174_WYG_001-3b>¶
或金漆亦可青紫及灑金描畵俱所最忌亦不可用六¶
堂中可用一𢃄齋中則止中楹用之有以夾紗牕㦯細¶
格代之者俱稱俗品¶
　　堂¶
堂之製宜宏敞精麗前後須層軒廣庭廊廡俱可容一¶
席四壁用細磚砌者佳不則竟用粉壁梁用毬門高廣¶
相稱層堦俱以文石為之小堂可不設牕檻¶
　　山齋¶
<pb:KR3j0174_WYG_001-4a>¶
宜明淨不可太敞明淨可爽心神太敞則費目力或傍¶
簷置牕檻㦯由廊以入俱隨地所宜中庭亦須稍廣可¶
種花木列盆景夏日去北扉前後洞空庭際沃以飯瀋¶
雨漬苔生綠褥可愛遶砌可種翠芸草令遍茂則青葱¶
欲浮前垣宜矮有取薜荔根瘞牆下灑魚腥水扵牆上¶
以引蔓者雖有幽致然不如粉壁為佳¶
　　丈室¶
丈室宜隆冬寒夜略倣北地暖房之製中可置卧榻及¶
<pb:KR3j0174_WYG_001-4b>¶
禪椅之屬前庭須廣以承日色畱西牕以受斜陽不必¶
開北牖也¶
　　佛堂¶
築基高五尺餘列級而上前為小軒及左右俱設歡門¶
後通三楹供佛庭中以石子砌地列旛幢之屬另建一¶
門後為小室可置臥榻¶
　　橋¶
廣池巨浸須用文石為橋雕鏤雲物極其精工不可入¶
<pb:KR3j0174_WYG_001-5a>¶
俗小溪曲澗用石子砌者佳四傍可種繡墩艸板橋須¶
三折一木為欄忌平板作朱卍字欄有以太湖石為之¶
亦俗石橋忌三環板橋忌四方磬折尤忌橋上置亭子¶
　　茶寮¶
搆一斗室相傍山齋内設茶具教一童専主茶役以供¶
長日清談寒宵兀坐幽人首務不可少&KR0440;者¶
　　琴室¶
古人有扵平屋中埋一缸缸懸銅鐘以彂琴聲者然不¶
<pb:KR3j0174_WYG_001-5b>¶
如層樓之下蓋上有板則聲不散下空曠則聲透徹或¶
扵喬松修竹岩洞石室之下地清境絕更為雅稱耳¶
　　浴室¶
前後二室以牆隔之前砌鐵鍋後燃薪以俟更須宻室¶
不為風寒所侵近牆鑿井具轆轤為竅引水以入後為¶
溝引水以出藻具巾帨咸具其中¶
　　街徑庭除¶
馳道廣庭以武康石皮砌者最華整花間坼側以石子¶
<pb:KR3j0174_WYG_001-6a>¶
砌成㦯以碎瓦片斜砌者雨久生苔自然古色寧必金¶
錢作埒乃稱勝地哉¶
　　樓閣¶
樓閣作房闥者須回環窈窕供登眺者須軒敞𢎞麗藏¶
書畵者須爽塏高深此其大畧也樓作四面牕者前楹¶
用牕後及兩傍用板閣作方樣者四面一式樓前忌有¶
露臺捲蓬樓板忌用磚鋪盖既名樓閣必有定式若復¶
鋪磚與平屋何異高閣作三層者最俗樓下柱稍高上¶
<pb:KR3j0174_WYG_001-6b>¶
可設平頂¶
　　臺¶
築臺忌六角隨地大小為之若築扵土岡之上四周用¶
粗木作朱䦨亦雅¶
　　海論¶
忌用承塵俗所稱天花板是也此僅可用之廨宇中地¶
屏則間可用之暖室不可加簟或用&KR0586;毺為地衣亦可¶
然總不如細磚之雅南方卑濕空鋪最宜畧多費耳室¶
<pb:KR3j0174_WYG_001-7a>¶
忌五柱忌有兩廂前後堂相承忌工字體亦以近官廨¶
也退居則間可用忌傍無避弄庭較屋東偏稍廣則西¶
日不逼忌長而狹忌矮而寛亭忌上銳下狹忌小六角¶
忌用葫蘆頂忌以茆盖忌如鐘鼓及城樓式樓梯須從¶
後影壁上忌置兩傍磚者作數曲更雅臨水亭榭可用¶
藍絹為幔以蔽日色紫絹為帳以蔽風雪外此俱不可¶
用尤忌用布以類酒舩及市藥設帳也小室忌中隔若¶
有北牕者則分為二室忌紙糊忌作雪洞此與混堂無¶
<pb:KR3j0174_WYG_001-7b>¶
異而俗子絶好之俱不可解忌為卍字牕傍填板忌牆¶
角畵楳及花鳥古人最重題壁今即使顧陸㸃染鍾王¶
濡筆俱不如素壁為佳忌長廊一式㦯更互其製庶不¶
入俗忌竹木屏及竹籬之屬忌黄白銅為屈戍庭際不¶
可鋪細方磚為承露臺則可忌兩楹而中置一梁上設¶
乂手笆此皆元製而不甚雅忌用板隔隔必以磚忌梁¶
椽畵羅紋及金方勝如古屋嵗乆木色已舊未免繪飾¶
必須高手為之凡入門處必小委曲忌太直齋必三楹¶
<pb:KR3j0174_WYG_001-8a>¶
傍更作一室可置臥榻面北小庭不可太廣以北風甚¶
厲也忌中楹設欄楯如今㧞歩牀式忌穴壁為橱忌以¶
瓦為牆有作金錢梅花式者此俱當付之一擊又鴟吻¶
好望其名最古今所用者不知何物須如古式為之不¶
則亦倣畵中室宇之製簷瓦不可用粉刷得巨栟櫚擘¶
為承溜最雅否則用竹不可用木及錫忌有捲棚此官¶
府設以聽兩造者扵人家不知何用忌用梅花䈳堂簾¶
惟溫州湘竹者佳忌中有花如繡補忌有字如夀山福¶
<pb:KR3j0174_WYG_001-8b>¶
海之類總之隨方制象各有所宜寧古無時寧朴無巧¶
寧儉無俗至扵蕭疎雅潔又本性生非强作解事者所¶
得輕議矣¶
　¶
　¶
　¶
　¶
　長物志卷一¶
