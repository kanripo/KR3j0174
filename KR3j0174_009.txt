# -*- mode: mandoku-view; -*-
#+TITLE: 長物志
#+DATE: 2015-08-24 23:26:15.947283
#+PROPERTY: ID KR3j0174
#+PROPERTY: BASEEDITION WYG    
#+PROPERTY: JUAN 卷九
<pb:KR3j0174_WYG_009-1a>¶
欽定四庫全書¶
　長物志卷九　　　　　　明　文震亨　撰¶
　　衣飾¶
衣冠製度必與時宜吾儕既不能披鶉帯索又不當綴¶
玉垂珠要須夏葛冬裘被服&KR0570;雅居城市有儒者之風¶
入山林有隱逸之象若徒染五采飾文繢與銅山金穴¶
之子侈靡鬭麗亦豈詩人粲粲衣服之㫖乎至扵蟬冠¶
朱衣方心曲領玉珮朱履之為漢服也幞頭大袍之為¶
<pb:KR3j0174_WYG_009-1b>¶
隋服也紗㡌圓領之為唐服也簷㡌襴衫申衣幅巾之¶
為宋服也巾環襈領㡌子繫腰之為金元服也方巾團¶
領之為國朝服也皆歴代之制非所敢輕議也志衣飾¶
第八¶
　　道服¶
製如申衣以白布為之四邊延以緇色布或用茶褐為¶
袍縁以皂布有月衣鋪地如月披之則如鶴氅二者用¶
以坐禪䇿蹇披雪避寒俱不可少¶
<pb:KR3j0174_WYG_009-2a>¶
　　禪衣¶
以灑海剌為之俗名𤨏哈剌盖畨語不易辨也其形似¶
胡羊毛片縷縷下垂𦂳厚如氊其用耐久來自西域聞¶
彼中亦甚貴¶
　　被¶
以五色氆&KR0146;為之亦出西蕃濶僅尺許與𤨏哈剌相類¶
但不𦂳厚次用山東繭紬最耐久其落花流水紫白等¶
錦皆以美觀不甚雅以真紫花布為大被嚴寒用之有¶
<pb:KR3j0174_WYG_009-2b>¶
畵百蝶扵上稱為蝶夢者亦俗古人用蘆花為被今卻¶
無此製¶
　　褥¶
京師有摺疊臥褥形如圍屏展之盈丈收之僅二尺許¶
厚三四寸以錦為之中實以燈心最雅其椅榻等褥皆¶
用古錦為之錦既敝可以&KR1019;潢卷冊¶
　　絨單¶
出陜西甘肅紅者色如珊瑚然非幽齋所宜夲色者最¶
<pb:KR3j0174_WYG_009-3a>¶
雅冬月可以代席狐腋貂褥不易得此亦可當溫柔郷¶
矣氊者不堪用青氊用以襯書大字¶
　　帳¶
冬月以繭紬或紫花厚布為之紙帳與紬絹等帳俱俗¶
錦帳帕帳俱閨閤中物夏月以蕉布為之然不易得吴¶
中青撬紗及花手巾製帳亦可有以畵絹為之有寫山¶
水墨梅扵上者此皆欲雅反俗更有作大帳號為漫天¶
帳夏月坐臥其中置几榻櫉架等物雖適意亦不古寒¶
<pb:KR3j0174_WYG_009-3b>¶
月小齋中製布帳扵牕檻之上青紫二色可用¶
　　冠¶
鐵冠最古犀玉琥珀次之沉香葫蘆者又次之竹籜癭¶
木者最下製惟偃月高士二式餘非所宜¶
　　巾¶
漢巾去唐式不逺今所尚披雲巾最俗或自以意為之¶
幅巾最古然不便扵用¶
　　笠¶
<pb:KR3j0174_WYG_009-4a>¶
細藤者佳方廣二尺四寸以皂絹綴簷山行以遮風日¶
又有葉笠羽笠此皆方物非可常用¶
　　履¶
冬月秧履最適且可暖足夏月棕鞋惟温州者佳若方¶
舄等樣製作不俗者皆可為濟勝之具¶
　¶
　¶
　¶
<pb:KR3j0174_WYG_009-4b>¶
　¶
　¶
　¶
　¶
　¶
　¶
　¶
　長物志卷九¶
